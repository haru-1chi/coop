<h2><strong>นโยบายความเป็นส่วนตัวสำหรับสมาชิก</strong></h2>
<p>บริษัท ทศกัณฐ์ ดิจิตอล นิว เจนเนอเรชั่น จำกัด (ต่อไปนี้เรียกว่า &ldquo;บริษัทฯ&rdquo;) สิทธิความเป็นส่วนตัวของลูกค้า (ต่อไปนี้เรียกว่า &ldquo;ท่าน&rdquo;) และเพื่อให้เกิดความมั่นใจว่าท่านได้รับความคุ้มครองข้อมูลส่วนบุคคล จึงได้จัดทำนโยบายความเป็นส่วนตัวฉบับนี้ขึ้น เพื่อแจ้งให้ท่านทราบถึงรายละเอียดที่เกี่ยวข้องกับการเก็บรวบรวม การใช้ และการเปิดเผย (รวมเรียกว่า &ldquo;การประมวลผล&rdquo;) ข้อมูลส่วนบุคคลของท่าน ทั้งออนไลน์และออฟไลน์ ตามที่กฎหมายคุ้มครองข้อมูลส่วนบุคคล กำหนด ดังนี้</p>
<p>&nbsp;</p>
<h2><strong>1. วัตถุประสงค์การประมวลผลข้อมูลส่วนบุคคล</strong></h2>
<p>1.1 เพื่อใช้ในการดำเนินการตามข้อตกลงการเป็นสมาชิก เช่น เพื่อการสะสมคะแนน การใช้หรือแลกคะแนน การเสนอและการรับสิทธิโปรโมชั่น สิทธิประโยชน์ต่าง ๆ และการเข้าร่วมกิจกรรมของการเป็นสมาชิก การจัดการ บัญชีผู้ใช้ (Account) ของท่าน การจัดส่งสินค้า การดำเนินการเกี่ยวกับบัญชีและการเงิน</p>
<p>1.2 เพื่อประโยชน์โดยชอบด้วยกฎหมายของบริษัทฯ หรือของบุคคลอื่น</p>
<p>(1) เพื่อให้บริษัทฯ สามารถจัดการ พัฒนา และดำเนินการใด ๆ เพื่อให้สามารถดำเนินธุรกิจได้ ซึ่งรวมถึง การบริหารจัดการและพัฒนาเว็บไซต์ และแอปพลิเคชัน การตรวจสอบและป้องกันการฉ้อโกง หรืออาชญากรรมอื่น ๆ การจัดการความสัมพันธ์สมาชิกและผู้ที่อาจเป็นสมาชิก การบำรุงรักษาและการใช้ระบบไอที และการปรับโครงสร้าง จำหน่าย หรือโอนย้ายกิจการหรือสินทรัพย์ของบริษัทฯ</p>
<p>(2) เพื่อประโยชน์ทางด้านความปลอดภัย เช่น จัดให้มีมาตรการรักษาความปลอดภัย ซึ่งรวมถึงข้อมูลส่วนบุคคลของท่านด้วย เช่น การเข้าสถานที่ของบริษัทฯ การเข้าสู่ระบบ (Log in) เข้าเว็บไซต์หรือแอปพลิเคชัน</p>
<p>(3) เพื่อดำเนินการทางการตลาด และวิเคราะห์ข้อมูล (Marketing and Data Analysis) เช่น การแจ้งข่าวสารและสิทธิประโยชน์ ผ่านทางอีเมล เอสเอ็มเอส แอปพลิเคชัน โซเชียลมีเดีย โทรศัพท์ และไดเร็กเมล รวมถึงเพื่อประโยชน์ในการวิจัยทางการตลาด เช่น ทำแบบสอบถาม เข้าสัมภาษณ์</p>
<p>(4) เพื่อการใช้สิทธิเรียกร้องทางกฎหมายที่เกี่ยวข้องกับบริษัทฯ และ/หรือ ท่าน</p>
<p>1.3 เพื่อป้องกันและระงับอันตรายต่อชีวิต ร่างกาย หรือสุขภาพของท่านหรือบุคคลอื่น เช่น การติดต่อในกรณีฉุกเฉิน การควบคุมและป้องกันโรคติดต่อ</p>
<p>1.4 เพื่อให้สามารถปฏิบัติตามกฎหมาย เช่น การปฏิบัติตามบทบัญญัติของกฎหมาย กฏระเบียบ และคำสั่งของผู้ที่มีอำนาจตามกฎหมาย</p>
<p>1.5 เพื่อการปฏิบัติหน้าที่ในการดำเนินภารกิจเพื่อประโยชน์สาธารณะของบริษัทฯ หรือปฏิบัติหน้าที่ในการใช้อำนาจรัฐที่ได้มอบให้</p>
<p>1.6 กรณีที่ท่านให้ความยินยอมเราจะประมวลผลข้อมูลส่วนบุคคล</p>
<p>(1) เพื่อให้บริษัทในกลุ่มของบริษัทฯ และพันธมิตร ส่งข่าวสารและสิทธิประโยชน์ผ่านทางอีเมล เอสเอ็มเอส แอปพลิเคชัน โซเชียลมีเดีย โทรศัพท์ และไดเร็กเมล</p>
<p>(2) เพื่อให้บริษัทฯ ดำเนินการจัดกิจกรรมนอกจากที่กล่าวมาข้างต้น โดยอาจเก็บข้อมูลส่วนบุคคลของท่านเพิ่มเติม โดยจะแจ้งให้ทราบและขอความยินยอมจากท่านใหม่เป็นคราว ๆ ไป</p>
<p>&nbsp;</p>
<h2><strong>2. ข้อมูลส่วนบุคคลที่เก็บรวบรวม</strong></h2>
<p>2.1 เมื่อสมัครเป็นสมาชิก Tossagun. (TSK Family) และระหว่างการเป็นสมาชิก Tossagun. (TSK Family) บริษัทฯ จะเก็บข้อมูลส่วนบุคคล ดังนี้</p>
<p>(1) ข้อมูลส่วนตัว ดังนี้ เลขบัตรประจำตัวประชาชน คำนำหน้า ชื่อ นามสกุล วันเดือนปีที่เกิด เบอร์มือถือ อีเมล สถานะ อาชีพ รหัสเข้าใช้งาน ที่อยู่ปัจจุบัน ที่อยู่ตามบัตรประจำตัวประชาชน</p>
<p>(2) เมื่อท่านสะสมคะแนน ข้อมูลเกี่ยวกับการซื้อสินค้า และ/หรือ บริการ เช่น ประเภทสินค้าที่ท่านซื้อ ประวัติการซื้อสินค้า ประวัติการรับคืนสินค้า การเคลมสินค้า ข้อมูลเกี่ยวกับการเงิน สิทธิประโยชน์ที่ท่านได้รับ ประวัติการจ่ายเงิน</p>
<p>(3) กรณีการขอคืนเงิน บริษัทฯ จะเก็บรวบรวมข้อมูลส่วนบุคคลเพิ่มเติม เช่น บัญชีธนาคาร บัตรประชาชน</p>
<p>2.2 เมื่อสมาชิกเข้าชมเว็บไซต์หรือแอปพลิเคชัน บริษัทฯ จะเก็บข้อมูลส่วนบุคคล</p>
<p>(1) ข้อมูลเกี่ยวกับอุปกรณ์อิเล็กทรอนิกส์ที่ท่านใช้ เช่น IP Address หรือ other device identifier</p>
<p>(2) ชนิดและเวอร์ชันของบราวเซอร์ที่ท่านใช้ รวมถึงชนิดและเวอร์ชันของ plug-in ของบราวเซอร์</p>
<p>(3) การตั้งค่าเขตเวลา (Time zone)</p>
<p>2.3 เมื่อท่านติดต่อบริษัทฯ หรือร่วมกิจกรรมใด ๆ กับเรา เช่น ติดต่อ Contact Center การทำ Customer Satisfaction กิจกรรมสิทธิประโยชน์ต่าง ๆ บริษัทฯ จะเก็บรวบรวมข้อมูลส่วนบุคคล เช่น</p>
<p>(1) ข้อมูลส่วนตัว เช่น ชื่อ นามสกุล วันเดือนปีที่เกิด สถานะ อาชีพ รูปถ่าย หมายเลขบัตรประชาชน</p>
<p>(2) ข้อมูลการติดต่อ เช่น เบอร์โทรศัพท์ อีเมล ที่อยู่</p>
<p>(3) ข้อมูลเกี่ยวกับการร้องเรียนของท่าน</p>
<p>(4) ข้อมูลเกี่ยวกับการร่วมกิจกรรม เช่น ประวัติการร่วมกิจกรรมในครั้งก่อน ๆ ภาพถ่ายในแต่ละกิจกรรม</p>
<p>2.4 บริษัทฯ อาจมีความจำเป็นต้องเก็บรวบรวมและประมวลผลข้อมูลส่วนบุคคลชนิดพิเศษตามที่กฎหมายคุ้มครองข้อมูลส่วนบุคคลกำหนด เพื่อใช้งานตามวัตถุประสงค์ที่บริษัทฯ แจ้งไว้ในนโยบายความเป็นส่วนตัวนี้ เช่น เมื่อท่านสมัครใจที่จะเปิดเผยข้อมูลดังกล่าวแก่บริษัทฯ หรือข้อมูลดังกล่าวถูกส่งมาให้บริษัทฯ โดยบุคคลอื่น โดยคำสั่งหรือการกระทำของท่าน</p>
<p>นอกจากนี้ ในบางกรณี บริษัทฯ อาจเก็บข้อมูลส่วนบุคคลชนิดพิเศษของท่าน แม้ว่าสินค้าหรือบริการนั้นไม่ได้เกี่ยวข้องกับข้อมูลชนิดพิเศษโดยตรง เช่น บริษัทฯ จำเป็นต้องใช้บัตรประชาชนของท่าน ซึ่งมีข้อมูลศาสนา เพื่อใช้ในการยืนยันตัวตนของท่าน การให้บริการเกี่ยวกับอาหาร การจัดกิจกรรมการสร้างความสัมพันธ์ระหว่างบริษัทฯ กับสมาชิก เช่น ข้อมูลอื่นๆ</p>
<p>2.5 ในกรณีที่จำเป็น บริษัทฯ จะประมวลผลข้อมูลส่วนบุคคลชนิดพิเศษของท่านโดยได้รับความยินยอมโดยชัดแจ้งจากท่านหรือเพื่อวัตถุประสงค์อื่นตามที่กฎหมายกำหนดไว้เท่านั้น ทั้งนี้ เราจะใช้ความพยายามอย่างดีที่สุดในการจัดให้มีมาตรการรักษาความปลอดภัยที่เพียงพอเพื่อปกป้องคุ้มครองข้อมูลส่วนบุคคลชนิดพิเศษของท่าน</p>
<p>&nbsp;</p>
<h2><strong>3. คุกกี้ และเทคโนโลยีอื่นที่ทำหน้าที่คล้ายคลึงกัน</strong></h2>
<p>3.1 เว็บไซต์ของบริษัทฯ มีการใช้คุกกี้เพื่อเก็บรวบรวมข้อมูลส่วนบุคคล ตามที่กำหนดไว้ตาม<em><u>นโยบายการใช้คุกกี้</u></em></p>
<p>3.2 แอปพลิเคชันของบริษัทฯ มีการใช้เทคโนโลยีที่ทำหน้าที่คล้ายคลึงกับคุกกี้ เช่น Google Analytic, App Heatmap, EDM Tag โดยเทคโนโลยีดังกล่าวจะเก็บรวบรวมข้อมูลส่วนบุคคล เช่น พฤติกรรมการใช้งานแอปพลิเคชัน เพื่อให้บริษัทฯ ใช้เป็นข้อมูลในการปรับปรุงการใช้งานแอปพลิเคชัน รวมถึงให้เราสามารถนำเสนอสิทธิพิเศษต่าง ๆ ให้ตรงกับความสนใจของท่านอย่างดียิ่งขึ้น</p>
<p>&nbsp;</p>
<h2><strong>4. การขอความยินยอมและผลกระทบที่เป็นไปได้จากการถอนความยินยอม</strong></h2>
<p>4.1 ในกรณีที่ บริษัทฯ เก็บรวบรวมและประมวลผลข้อมูลส่วนบุคคลโดยอาศัยความยินยอมของท่าน ท่านมีสิทธิที่จะถอนความยินยอมของท่านที่ให้ไว้กับบริษัทฯ ได้ตลอดเวลา ซึ่งการถอนความยินยอมนี้จะไม่ส่งผลกระทบต่อการเก็บรวบรวม ใช้ เปิดเผย หรือประมวลผลข้อมูลส่วนบุคคลที่ท่านได้ให้ความยินยอมไปแล้ว</p>
<p>4.2 หากท่านถอนความยินยอมที่ได้ให้ไว้กับบริษัทฯ หรือปฏิเสธไม่ให้ข้อมูลบางอย่าง อาจส่งผลให้บริษัทฯ ไม่สามารถดำเนินการเพื่อบรรลุวัตถุประสงค์บางส่วนหรือทั้งหมดตามที่ระบุไว้ในนโยบายความเป็นส่วนตัวนี้ได้</p>
<p>4.3 หากท่านมีอายุไม่ครบ 20 ปีบริบูรณ์ ก่อนการให้ความยินยอมโปรดแจ้งรายละเอียดผู้ใช้อำนาจปกครองให้เราทราบเพื่อให้เราสามารถดำเนินการขอความยินยอมจากผู้ใช้อำนาจปกครองด้วย</p>
<h2><strong>5. ระยะเวลาในการเก็บรักษาข้อมูลส่วนบุคคล</strong></h2>
<p>5.1 บริษัทฯ จะเก็บข้อมูลส่วนบุคคลของท่านในระยะเวลาที่จำเป็นเพื่อให้บรรลุวัตถุประสงค์ตามประเภทข้อมูลส่วนบุคคลแต่ละประเภท เว้นแต่กฎหมายจะอนุญาตให้มีระยะเวลาการเก็บรักษาที่นานขึ้น ในกรณีที่ไม่สามารถระบุระยะเวลาการเก็บรักษาข้อมูลส่วนบุคคลได้ชัดเจน บริษัทฯ จะเก็บรักษาข้อมูลไว้ตามระยะเวลาที่อาจคาดหมายได้ตามมาตรฐานของการเก็บรวบรวม (เช่น อายุความตามกฎหมายทั่วไปสูงสุด 10 ปี)</p>
<p>5.2 บริษัทฯ จัดให้มีระบบการตรวจสอบเพื่อดำเนินการลบหรือทำลายข้อมูลส่วนบุคคลเมื่อพ้นกำหนดระยะเวลาการเก็บรักษาหรือที่ไม่เกี่ยวข้องหรือเกินความจำเป็นตามวัตถุประสงค์ในการเก็บรวบรวมข้อมูลส่วนบุคคลนั้น</p>
<p>5.3 กรณีที่บริษัทฯ ใช้ข้อมูลส่วนบุคคลของท่านโดยขอความยินยอมจากท่านบริษัทฯ จะประมวลผลข้อมูลส่วนบุคคลดังกล่าวจนกว่าท่านจะแจ้งขอยกเลิกความยินยอมและ บริษัทฯ ดำเนินการตามคำขอของท่านเสร็จสิ้นแล้ว อย่างไรก็ดี บริษัทฯ จะยังเก็บข้อมูลส่วนบุคคลของท่านเท่าที่จำเป็นสำหรับบันทึกเป็นประวัติว่าท่านเคยยกเลิกความยินยอม เพื่อให้เราสามารถตอบสนองต่อคำขอของท่านในอนาตได้</p>
<p>&nbsp;</p>
<h2><strong>6. การเปิดเผยข้อมูลส่วนบุคคลของท่านให้บุคคลอื่น</strong></h2>
<p>6.1 เราเปิดเผยและแบ่งปันข้อมูลส่วนบุคคลของท่านกับ</p>
<p>(1) บริษัทในกลุ่ม และบริษัทในกลุ่มพันธมิตรผู้ให้บริการและขายสินค้าเกี่ยวกับวัสดุก่อสร้างและเครื่องใช้ในบ้าน และ</p>
<p>(2) บุคคลและนิติบุคคลอื่นที่ไม่ได้เป็นบริษัทฯ ในกลุ่มของบริษัทฯ ("บุคคลอื่น") เพื่อบรรลุวัตถุประสงค์การเก็บรวบรวมและประมวลผลข้อมูลส่วนบุคคลตามที่ระบุไว้ในนโยบายความเป็นส่วนตัวนี้ เช่น ผู้แทนจำหน่ายของบริษัทฯ ผู้ให้บริการด้านการแลกหรือโอนคะแนน ผู้ให้บริการด้านการขนส่ง (เช่น ไปรษณีย์) ผู้ให้บริการเกี่ยวกับธุรกรรมและการเงิน (เช่น ธนาคาร บริษัทรับชำระเงินแทน ผู้ให้บริการชำระเงินทางอิเล็กทรอนิกส์ ผู้ให้บริการเกี่ยวกับการให้สินเชื่อ) ผู้ให้บริการทางด้านเทคโนโลยี (เช่น ระบบคลาวด์ ระบบบล็อคเชน ระบบส่งเอสเอ็มเอส หรืออีเมล) ผู้ให้บริการจัดทำโปรแกรมและระบบไอทีต่าง ๆ ผู้ตรวจสอบ ที่ปรึกษา หน่วยงานของรัฐ (เช่น กรมสรรพากร สำนักงานคณะกรรมการป้องกันและปราบปรามการฟอกเงิน) และบุคคลอื่นที่จำเป็นเพื่อให้เราสามารถดำเนินธุรกิจและให้บริการแก่ท่าน รวมถึงดำเนินการใด ๆ ตามวัตถุประสงค์การเก็บรวบรวมและประมวลผลข้อมูลส่วนบุคคลตามที่ระบุไว้ในนโยบายความเป็นส่วนตัวนี้</p>
<p>6.2 กรณีที่มีการปรับโครงสร้าง จำหน่าย หรือโอนย้ายกิจการหรือสินทรัพย์ของบริษัทฯ บริษัทฯ อาจมีการเปิดเผยข้อมูลส่วนบุคคลของท่านให้กับผู้รับโอนหรือซื้อกิจการ และ/หรือที่ปรึกษาของผู้ซื้อกิจการ อย่างไรก็ดี บริษัทฯ จะรักษาข้อมูลส่วนบุคคลของท่านอย่างเต็มความสามารถ รวมถึงกำหนดให้ผู้ซื้อกิจการ และ/หรือ ที่ปรึกษาของผู้ซื้อกิจการปฏิบัติตามกฎหมายคุ้มครองข้อมูลส่วนบุคคลและนโยบายความเป็นส่วนตัวฉบับนี้</p>
<p>6.3 บริษัทฯ จะกำหนดให้ผู้ที่ได้รับข้อมูลมีมาตรการปกป้องข้อมูลของท่านอย่างเหมาะสมและประมวลผลข้อมูลส่วนบุคคลดังกล่าวเท่าที่จำเป็นเท่านั้น และดำเนินการเพื่อป้องกันไม่ให้ใช้หรือเปิดเผยข้อมูลส่วนบุคคลโดยปราศจากอำนาจโดยมิชอบ</p>
<p>&nbsp;</p>
<h2><strong>7. การส่งหรือโอนข้อมูลส่วนบุคคลไปต่างประเทศ</strong></h2>
<p>7.1 บริษัทฯ อาจส่งหรือโอนข้อมูลส่วนบุคคลของท่านไปยังบริษัทในเครือหรือบุคคลอื่นในต่างประเทศในกรณีที่จำเป็นเพื่อการปฏิบัติตามสัญญาซึ่งท่านเป็นคู่สัญญา หรือเป็นการกระทำตามสัญญาระหว่างบริษัทฯ กับบุคคลหรือนิติบุคคลอื่นเพื่อประโยชน์ของท่านหรือเพื่อใช้ในการดำเนินการตามคำขอของท่านก่อนเข้าทำสัญญา หรือเพื่อป้องกันหรือระงับอันตรายต่อชีวิต ร่างกาย หรือสุขภาพของท่านหรือบุคคลอื่น เพื่อปฏิบัติตามกฎหมาย หรือเป็นการจำเป็นเพื่อดำเนินภารกิจเพื่อประโยชน์สาธารณะที่สำคัญ</p>
<p>7.2 บริษัทฯ อาจเก็บข้อมูลของท่านบนคอมพิวเตอร์เซิร์ฟเวอร์หรือคลาวด์ที่ให้บริการโดยบุคคลอื่น และอาจใช้โปรแกรมหรือแอปพลิเคชันของบุคคลอื่นในรูปแบบของ Software as a Service (SaaS) และ Platform as a Service (PaaS) ในการประมวลผลข้อมูลส่วนบุคคลของท่าน แต่เราจะไม่อนุญาตให้บุคคลที่ไม่เกี่ยวข้องสามารถเข้าถึงข้อมูลส่วนบุคคลได้ และจะกำหนดให้บุคคลอื่นเหล่านั้นต้องมีมาตรการคุ้มครองความมั่นคงปลอดภัยที่เหมาะสม</p>
<p>7.3 ในกรณีที่มีการส่งข้อมูลส่วนบุคคลของท่านไปยังต่างประเทศ เราจะปฏิบัติตามกฎหมายคุ้มครองข้อมูลส่วนบุคคลและใช้มาตรการที่เหมาะสมเพื่อทำให้มั่นใจได้ว่าข้อมูลส่วนบุคคลของท่านจะได้รับการคุ้มครองและท่านสามารถใช้สิทธิที่เกี่ยวข้องกับข้อมูลส่วนบุคคลของท่านได้ตามกฎหมาย รวมถึงเราจะกำหนดให้ผู้ที่ได้รับข้อมูลมีมาตรการปกป้องข้อมูลของท่านอย่างเหมาะสมและประมวลผลข้อมูลส่วนบุคคลดังกล่าวเท่าที่จำเป็นเท่านั้น และดำเนินการเพื่อป้องกันไม่ให้บุคคลอื่นใช้หรือเปิดเผยข้อมูลส่วนบุคคลโดยปราศจากอำนาจโดยมิชอบ</p>
<p>&nbsp;</p>
<h2><strong>8. มาตรการการความปลอดภัยสำหรับข้อมูลส่วนบุคคล</strong></h2>
<p>8.1 ความปลอดภัยของข้อมูลส่วนบุคคลของท่านเป็นสิ่งสำคัญสำหรับ บริษัทฯ และบริษัทฯ ได้นำมาตรฐานความปลอดภัยทางเทคนิคและการบริหารที่เหมาะสมมาใช้เพื่อปกป้องข้อมูลส่วนบุคคลจากการสูญหาย การเข้าถึง การใช้หรือการเปิดเผยโดยไม่ได้รับอนุญาต การใช้งานในทางที่ผิด การดัดแปลงเปลี่ยนแปลง และการทำลายโดยใช้เทคโนโลยีและขั้นตอนการรักษาความปลอดภัย เช่น การเข้ารหัสและการจำกัดการเข้าถึง เพื่อให้มั่นใจว่าบุคคลที่ได้รับอนุญาตเท่านั้นที่เข้าถึงข้อมูลส่วนบุคคลของท่านและบุคคลเหล่านี้ได้รับการฝึกอบรมเกี่ยวกับความสำคัญของการปกป้องข้อมูลส่วนบุคคล</p>
<p>8.2 บริษัทฯ จัดให้มีมาตรการรักษาความปลอดภัยที่เหมาะสม เพื่อป้องกันการสูญหาย เข้าถึง ใช้ เปลี่ยนแปลง แก้ไข เปิดเผยข้อมูลส่วนบุคคลจากผู้ที่ไม่มีสิทธิหรือหน้าที่ที่เกี่ยวข้องกับข้อมูลส่วนบุคคลนั้น และจะจัดให้มีการทบทวนมาตรการดังกล่าวเมื่อมีความจำเป็นหรือเมื่อเทคโนโลยีเปลี่ยนแปลงไปเพื่อให้มีประสิทธิภาพในการรักษาความปลอดภัยที่เหมาะสม</p>
<p>&nbsp;</p>
<h2><strong>9. สิทธิเกี่ยวกับข้อมูลส่วนบุคคลของท่าน</strong></h2>
<p>9.1 ท่านมีสิทธิตามกฎหมายคุ้มครองข้อมูลส่วนบุคคล สรุปดังนี้</p>
<p>(1) ถอนความยินยอมที่ท่านได้ให้ไว้กับบริษัทฯ เพื่อประมวลผลข้อมูลส่วนบุคคลของท่าน</p>
<p>(2) ขอดูและคัดลอกข้อมูลส่วนบุคคลของท่าน หรือขอให้เปิดเผยที่มาของข้อมูลส่วนบุคคลของท่าน</p>
<p>(3) ส่งหรือโอนข้อมูลส่วนบุคคลที่อยู่ในรูปแบบอิเล็กทรอนิกส์ตามที่กฎหมายคุ้มครองข้อมูลส่วนบุคคลกำหนดไปยังผู้ควบคุมข้อมูลส่วนบุคคลอื่น</p>
<p>(4) คัดค้านการเก็บรวบรวม ใช้ หรือเปิดเผยข้อมูลส่วนบุคคลที่เกี่ยวกับท่าน</p>
<p>(5) ลบหรือทำลาย หรือทำให้ข้อมูลส่วนบุคคลของท่านเป็นข้อมูลที่ไม่สามารถระบุตัวตนของท่านได้ (anonymous)</p>
<p>(6) ระงับการใช้ข้อมูลส่วนบุคคลของท่าน</p>
<p>(7) แก้ไขข้อมูลส่วนบุคคลของท่านให้ถูกต้อง เป็นปัจจุบัน สมบูรณ์ และไม่ก่อให้เกิดความเข้าใจผิด</p>
<p>(8) ร้องเรียนต่อคณะกรรมการคุ้มครองข้อมูลส่วนบุคคล ในกรณีที่เราหรือผู้ประมวลผลข้อมูลส่วนบุคคล รวมทั้งลูกจ้างหรือผู้รับจ้างของ บริษัทฯ หรือผู้ประมวลผลข้อมูลส่วนบุคคลฝ่าฝืนหรือไม่ปฏิบัติตามกฎหมายคุ้มครองข้อมูลส่วนบุคคลทั้งนี้ เราจะพิจารณาและแจ้งผลการพิจารณาตามคำร้องขอใช้สิทธิของท่านโดยเร็วภายใน 30 วันนับแต่วันที่เราได้รับคำร้องขอดังกล่าว และสิทธิตามที่กล่าวมาข้างต้น เป็นไปตามที่กฎหมายคุ้มครองข้อมูลส่วนบุคคลกำหนด</p>

<p>9.2 ท่านสามารถใช้สิทธิตามกฎหมายได้โดยผ่านช่องทาง&nbsp;&ldquo;การตั้งค่าและสิทธิความเป็นส่วนตัว&rdquo;&nbsp;ตามเว็บไซต์ต่าง&nbsp;ๆ&nbsp;ที่ท่านได้ให้ข้อมูลส่วนบุคคลไว้&nbsp;หรือ&nbsp;<a href="https://privacyportal-apac.onetrust.com/webform/570dc4e0-61fd-4926-9094-290d7b5b3cb6/0f5708e9-36b8-4309-9dc7-4df0ed1cc7cf">คลิกที่นี่</a></p>
<p>ทั้งนี้ กรณีที่ท่านไม่ได้ให้ข้อมูลผ่านช่องทางเว็บไซต์ดังกล่าว โปรดสอบถามวิธีการใช้สิทธิตามกฎหมายโดยติดต่อ เบอร์ 052-009-353</p>
<p>&nbsp;</p>
<h2><strong>10. ข้อมูลเกี่ยวกับผู้ควบคุมข้อมูลส่วนบุคคลและเจ้าหน้าที่คุ้มครองข้อมูลส่วนบุคคล</strong></h2>
<ul>
<li>ผู้ควบคุมข้อมูลส่วนบุคคล บริษัท ทศกัณฐ์ ดิจิตอล นิว เจนเนอเรชั่น จำกัด สถานที่ติดต่อ : เลขที่ 103 ถนนรอบเมืองเชียงใหม่ ตำบลสุเทพ อำเภอเมืองเชียงใหม่ จังหวัดเชียงใหม่ 50200</li>
<li>ผู้ควบคุมข้อมูลส่วนบุคคลของบริษัทในกลุ่มแยกตามแต่ละบริษัทฯ ตามรายละเอียดที่ปรากฏใน<a href="https://www.scgbuildingmaterials.com/th/privacy/company">เอกสารแนบท้าย</a>นโยบายความเป็นส่วนตัวนี้</li>
<li>กรณีที่ท่านมีข้อสอบถามเกี่ยวกับการคุ้มครองข้อมูลส่วนบุคคล โปรดติดต่อเบอร์ 052-009-353&nbsp;</li>
</ul>
<p>กรณีที่มีการแก้ไขเปลี่ยนแปลงนโยบายความเป็นส่วนตัวนี้ เราจะประกาศนโยบายความเป็นส่วนตัวฉบับใหม่ผ่านทางเว็บไซต์นี้ โดยนโยบายความเป็นส่วนตัวฉบับใหม่จะมีผลบังคับใช้ทันทีในวันที่ประกาศ&nbsp;</p>